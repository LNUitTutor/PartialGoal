# Метод часткових цілей

Метод часткових цілей застосовують для розв’язування складних нових задач, якщо нема відомих алгоритмів для схожих задач, і якщо врахувати одразу всі умови дуже важко. Цей метод передбачає зведення великої задачі до послідовності простіших. Звичайно ми сподіваємося, що простіші задачі легше розв’язати, ніж початкову, і що розв’язок початкової задачі можна отримати за допомогою розв’язування побудованих простіших задач.

Застосування методу часткових цілей на практиці є досить складним. Адже виокремлення простішої задачі справа скоріше інтуїції, ніж науки. Такому виокремленню можуть допомогти відповіді на такі запитання.

1. Чи можна розв’язати тільки частину задачі? Чи можна розв’язати всю задачу, ігноруючи деякі умови?
2. Чи можна розв’язати задачу для часткових випадків: створити алгоритм, що виконує усі вимоги до задачі тільки для деякої підмножини вхідних даних?
3. Чи добре ми зрозуміли постановку задачі? Чи не допоможе нам глибше розуміння деяких її особливостей?

## Наведено алгоритми розв'язування таких задач

- Побудова польського запису арифметичного виразу
- Обчислення значення постфіксного виразу

Усі функції об'єднує головна програма

## Посібник
Повний текст посібника можна переглянути [тут](https://lnuittutor.github.io/)

